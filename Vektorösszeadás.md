---
dg-publish: true
---

[[Összeadás]]

Miután a [[szabadvektor]]okat a reprezentánsaikkal is jellemezhetjük, két szabadvektor összegét is így tudjuk értelmezni. Az $\vec{a}$ és $\vec{b}$ vektorok összegzését egy köztes pont felvételével tudjuk meghatározni. Vegyünk fel egy $B$ pontot, és tekintsük az $\vec{a}$ vektor azon reprezentánsát, aminek végpontja $B$, és a $\vec{b}$ vektor azon reprezentánsát, aminek kezdőpontja $B$. Ekkor a 

$\vec{c} = \vec{a} + \vec{b}$ 

vektor egy reprezentánsát az $\vec{a}$ vektor kezdőpontja és a $\vec{b}$ végpontja jelöli ki. Ezt paralelogramma-szabálynak nevezzük. Az elnevezés a mellékelt ábra alapján válik érthetővé. Szemléletesen, ha a vektorokat elmozdulásnak tekintjük, az 

$\vec{AB}$ 

vektor az $A$ pontból $B$ pontba jutást jelenti. Hasonlóan a 

$\vec{BC}$ 

vektor is értelmezhető, ekkor pedig az összegvektoruk az $A$-ból $C$-be jutást jelenti, azaz 

$\vec{AB} + \vec{BC} = \vec{AC}$ 

E definíció alapján ellenőrizhető, hogy a definícióban megkövetelt feltételek az összeadásra hogyan teljesülnek.

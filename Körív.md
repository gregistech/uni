---
dg-publish: true
---

Az euklideszi geometriában az ív (jele: ⌒) egy differenciálható görbe zárt darabja. Egy szokványos példa a síkban (kétdimenziós sokaság) a körvonal egy darabja, a körív. Ha az ív egy főkör (vagy fő ellipszis) darabja a térben, főívnek nevezzük. Minden két különböző pont két ívet határoz meg egy körvonalon. Ha a két pont nem pontosan átellenben van egymással, akkor az egyik ív kisebb, és a hozzá tartozó középponti szög kisebb, mint $ \pi $ radián (180°), a másik ív pedig nagyobb, és a hozzá tartozó szög is nagyobb, mint $ \pi $ radián.

[[Körív hossza]]

### Ívhez tartozó körcikk területe

Egy ív és a kör középpontja által meghatározott terület (amit az ív és a két végpontjába húzott sugár határol):

$$ A = \frac{r^{2} \theta}{2}. $$

Az $ A $ terület úgy aránylik a kör területéhez, mint a $ \theta $ szög egy teljes körbeforduláshoz:

$$ \frac{A}{\pi r^{2}} = \frac{\theta}{2\pi}. $$

$ \pi $-vel egyszerűsítve:

$$ \frac{A}{r^{2}} = \frac{\theta}{2}. $$

$r^{2}$-t elosztva mindkét oldalt, kapjuk az alábbi végeredményt:

$$ A = \frac{1}{2} r^{2} \theta. $$

A fenti átváltást használva egy fokban kifejezett középponti szöghöz tartozó körcikk területe

$$ A = \frac{\alpha}{360} \pi r^{2}. $$

### Ívhez tartozó körszelet területe

Egy ív és a két végpontját összekötő egyenes által határolt alakzat területe

$$ \frac{1}{2} r^{2} \left( \theta - \sin \theta \right). $$

Egy ívhez tartozó körszelet területének meghatározásához az $ A $ területből ki kell vonnunk a kör középpontja és az ív két végpontja által meghatározott háromszög területét.

### Ívhez tartozó sugár

A húrtétel (más néven a pont körre vonatkozó hatványa vagy az érintő- és szelőszakaszok tétele) alkalmazásával egy kör $ r $ sugara kiszámítható a $ H $ körívtetőpont magasságból és a $ W $ ívhez tartozó húr hosszából: Vegyünk egy húrt, aminek a két végpontja egybeesik az ív végpontjaival. A felezőmerőlegese szintén egy húr, a kör átmérője. Az első húr hossza $ W $, amit a felezővonal két egyenlő részre oszt, amiknek a hossza 

$$ \frac{W}{2}. $$ 

Az átmérő teljes hossza $ 2r $, amit az első húr $ 2 $ részre oszt. Az egyik rész, $ H $, hossza egyenlő a körívtetőpont magasságával, a másik rész hossza pedig az átmérő fennmaradó része, 

$$ 2r-H. $$ 

A húrtételt alkalmazva a két húrra kapjuk, hogy

$$ H(2r-H) = \left( \frac{W}{2} \right)^{2}, $$

amiből

$$ 2r-H = \frac{W^{2}}{4H}, $$ 

így

$$ r = \frac{W^{2}}{8H} + \frac{H}{2}. $$ 

## Parabolaív

A parabolához tartozó ívek tulajdonságairól (hossz, közbezárt terület): 

## Fordítás

Ez a szócikk részben vagy egészben a Arc (geometry) című angol Wikipédia-szócikk ezen változatának fordításán alapul. Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.
![[Circle_arc.svg]]
![[Circle_with_some_chords.jpg]]
![[Searchtool_right.svg]]

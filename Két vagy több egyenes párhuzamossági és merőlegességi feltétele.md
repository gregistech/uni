---
dg-publish: true
---
### Két vagy több egyenes párhuzamossági és merőlegességi feltétele

Ahhoz, hogy meg tudjuk mondani két vagy több egyenesről egyenletük alapján, hogy azok egymáshoz viszonyított helyzete milyen, ismernünk kell az egyenesek meredekségét. Az egyenes meredekségét az alábbi formában kapjuk meg bármely egyenes egyenletéből:

$$Ax + By = C y = -\frac{A}{B}x + \frac{C}{B}$$

amelyből az egyenes ($m$) meredekségének értéke: $m = -\frac{A}{B}$. 

Tehát láthatjuk, hogy az egyenes meredekségéhez úgy is hozzájuthatunk, ha az egyenesek egyenletét felírjuk lineáris függvényként, s így $x$ együtthatója adja a meredekség értékét. Ha két egyenes meredeksége a fentiek alapján $m_1$ és $m_2$, és számításaink során azt kapjuk, hogy:

$m_1 = m_2$, akkor a két egyenes párhuzamos helyzetű; 
$m_1 = (-m_2)^{-1}$, akkor a két egyenes merőleges egymásra; 
$m_1 \neq m_2$, akkor a két egyenes metszi egymást, de nem merőlegesen!

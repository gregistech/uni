---
dg-publish: true
---
A hasáb vagy prizma olyan poliéder, amelynek két párhuzamos lapja egymással egybevágó sokszög, a többi lapja pedig paralelogramma. Úgy is felfogható, hogy a hasáb az alapsokszög párhuzamos eltolása során keletkezik, ha az eltolást egy olyan egyenes mentén végezzük, amely nem a sokszög síkjában fekszik. Ha a párhuzamos eltolás az alapsokszög síkjára merőleges egyenes mentén történik, akkor a hasáb egyenes hasáb lesz, más esetben pedig ferde hasáb. Az egyenes hasáb oldallapjai téglalapok, duális teste bipiramis. A duális test az a test, aminek csúcsai az eredeti test lapközéppontjai, és aminek élei az eredeti test szomszédos lapjainak középpontjait kötik össze. Prizma alatt gyakran a háromszög alapú prizmát értik.

## Részei

alapélek: az alaplapokat határoló élek  
alaplapok: két egybevágó és egymással párhuzamos sokszög  
alkotók: az alaplapok egymással megfelelő pontjait összekötésével kapott szakaszok, amelyek az oldallapon haladnak  
csúcsok: az élek végpontjai illetve találkozási pontjai  
magasság: az alaplapok távolsága, ami az egyenes hasábnál azonos az oldalélek hosszával  
oldalélek: az oldallapok közötti élek (amelyek azonos hosszúságúak)  
oldallapok: az alaplapon kívül többi lap  
palást: az oldallapokból álló felület  

## Átlók

lapátló: egy lap síkjában áthaladó átló  
alapátló: az alaplap egy átlója  
oldalátló: az oldallap egy átlója  
testátló: térben áthaladó átló, azaz két csúcs által meghatározott szakasz, amely nem tartozik a hasáb egyik lapjához sem  

## Sajátos esetek

Paralelepipedon: olyan hasáb, amelynek az alapja is paralelogramma.  
Téglatest: olyan egyenes hasáb, amelynek az alapja téglalap.  
Kocka: olyan egyenes hasáb, amelynek az alapja négyzet, és a magassága egyenlő az alapnégyzet oldalával.  
Prizma: olyan egyenes hasáb, amelynek alapja háromszög. Az optikában használatos prizmák esetén az alapháromszög egyenlő szárú.  

## Összefüggések

A hasáb magasságát $H$-val szokás jelölni, az alapél hosszát $a$-val, az alkotó hosszát $b$-vel. Az alaplap területét jelölik $B$ (base - alap) de $A$-val is. A palást területének jele a $M$ (mantel a németben palást), de a $P$ is használatos.  

[[Hasáb térfogata]]

Az egyenes hasáb oldalfelszíne $M$ az alapsokszög kerületének $K_B$ és a hasáb $H$ magasságának a szorzata:

$$
M = K_{B} 
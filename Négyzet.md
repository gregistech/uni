---
dg-publish: true
---
A négyzet egyenlő oldalú téglalap, vagyis olyan sokszög, melynek négy egyenlő oldala és négy egyenlő szöge, mégpedig derékszöge van. Szabályos négyszögek vannak a gömbi és a hiperbolikus geometriákban is, de a négyzet megjelölést nem használják síkidomra az euklideszi geometrián kívül.  
A négyzet átlói egyenlő hosszúságúak, derékszögben metszik egymást, és ha egy rombusz átlói egyenlő hosszúak, akkor az a rombusz négyzet. A négyzetre ráillik a négyszögek összes speciális tulajdonsága, így a négyzet téglalap, rombusz, deltoid, paralelogramma, húrtrapéz, trapéz, húrnégyszög és érintőnégyszög.  
Az origó középpontú, 2 oldalhosszúságú négyzet csúcspontjainak koordinátái $(\pm 1, \pm 1)$ alakban írhatók fel, ugyanennek a négyzetnek a belső pontjait a 
$$ -1 < x < 1 \quad 	ext{és} \quad -1 < y < 1 $$ 
egyenlőtlenségek határozzák meg.  
Az euklideszi sík a szabályos sokszögek közül csak a szabályos háromszöggel, a négyzettel és a szabályos hatszöggel parkettázható ki.  
Térbeli megfelelője a kocka.  
A köznyelvben a négyzetet is néha kockának nevezik, de a geometria szigorúan csak a 3 dimenziós testet nevezi kockának. A matematika más részterületein előfordul, hogy az egységes kezelés érdekében különböző dimenziós kockákról beszélnek.

[[Négyzet kerülete]]
[[Négyzet területe]]

[[Négyzet átlói]]

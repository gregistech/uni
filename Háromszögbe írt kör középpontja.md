---
dg-publish: true
---
A [[Háromszög szögfelezői]] egy pontban metszik egymást, a beírt kör középpontjában.

Tekintsük a mellékelt $ABC$ [[Háromszög]]et ahol meghúztuk az $A$ [[Csúcs]]ból induló $f_a$ és a $B$ csúcsból induló $f_b$ belső [[Szögfelező félegyenes]]t. Az $f_a$ szögfelező minden pontja egyenlő távol van a háromszög $AC$ és $AB$ [[Oldal]]aitól. Az $f_b$ szögfelező minden pontja egyenlő távol van a háromszög $AB$ és $BC$ oldalaitól. A két szögfelező metszi egymást egy $M$ [[Pont]]ban.

![[Pasted image 20240814172111.png]]

Mivel $M$ pont rajta van az $f_a$ szögfelezőn, ezért egyenlő távol van $AB$ és $AC$ oldalaktól, de rajta van $f_b$ szögfelezőn is, tehát egyenlő távol van $AB$ és $BC$ oldalaktól is.  
Ez azt jelenti, hogy az $M$ pont egyenlő távol van a háromszög mindhárom oldalától, ezért az $M$ pontnak illeszkednie kell a $C$ csúcsból induló $f_c$ szögfelezőre. Így beláttuk, hogy a háromszög belső szögfelezői egy pontban metszik egymást.

![[Pasted image 20240814172124.png]]

Ez a pont a háromszög oldalait érintő beírt [[Kör]] középpontja. A beírt kör [[Sugár|sugarát]] megkapjuk, ha a szögfelezők [[Metszéspont]]jából [[Merőleges]]t bocsátunk a háromszög oldalaira.

[[Szabályos háromszögbe írt kör sugara]]
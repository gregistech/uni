---
dg-publish: true
---
### Lineáris kombináció

A skalárral való szorzás eredménye vektor, így a vektortér eleme, és az összeadásban tag lehet. Ha adott ${\vec {a}}$, ${\vec {b}}$ és ${\vec {c}}$, valamint $\alpha$, $\beta$ és $\gamma$ skalárok, akkor lineáris kombinációnak nevezzük az alábbi vektort:

\[
{\vec {r}}=\alpha .{\vec {a}}+\beta .{\vec {b}}+\gamma .{\vec {c}}.
\]

Általános alakban írva a lineáris kombináció:

\[
\sum _{i=1}^{n}\alpha _{i}.{\vec {a_{i}}}.
\]
Ennek segítségével lehet értelmezni a vektortér dimenzióját is. A nullvektort ugyanis elő lehet állítani

\[
{\vec {0}}=0.{\vec {a_{1}}}+0.{\vec {a_{2}}}+\dots .
\]

Ezt triviális előállításnak nevezzük. Előfordulhat azonban, hogy a zérusvektort nem nulla skalárokkal is megkaphatjuk, ekkor az $({\vec {a_{i}}})$ rendszert lineárisan függőnek mondjuk. A legbővebb olyan rendszert, ami lineárisan független a vektortérben, a tér bázisának nevezzük. A bázis elemszáma lesz a vektortér dimenziója. Ha pedig van egy bázisunk egy vektortérben, akkor bármely vektor megadható egyértelműen a bázis lineáris kombinációjaként. Az együtthatókat ekkor a vektor koordinátáinak nevezzük. Könnyen belátható, hogy két vektor összegének koordinátái a két vektor koordinátáinak összege.
